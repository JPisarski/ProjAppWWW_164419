
<!DOCTYPE html>
<html>
<head>
	<meta http-equiv="Content-type" content="text/html; charset=UTF-8" /> 
	<meta http-equiv="Content-Language" content="pl" /> 
	<meta name="Author" content="Jakub Pisarski" /> 
	<title>Moje hobby to genealogia</title> 
	<link rel="stylesheet" href="style.css" />

</head>
<body>
	<table>
		<tr>
			<td><a href="Strona_glowna.html"><b><i>Strona główna</i></b></a></td>
			<td><a href="Dlaczego_genealogia.html"><b><i>Dlaczego genealogia?</i></b></a></td>
			<td><a href="Gdzie_szukac.html"><b><i>Gdzie szukać?</i></b></a></td>	
			<td><a href="Na_co_uwazac.html"><b><i>Na co uważać?</i></b></a></td>
			<td><a href="Drzewo_genealogiczne.html"><b><i>Drzewo genealogiczne</i></b></a></td>
			<td><a href="Historia_mojej_rodziny.html"><b><i>Historia mojej rodziny</i></b></a></td>
			<td><a href="Kontakt.html"><b><i>Kontakt</i></b></td>
		</tr>
	</table>	
	<img src="ur-grzegorz.jpg"  width="525">
	<img src="zg-grzegorz.jpg"  width="525">
	<div class="naglowek"><h2><i>Wiarygodność dokumentów</i></h2></div>
	<div class="tresc"><p>Trzeba pamiętać, że papier wszystko przyjmie. Dlatego każdy genealog, nawet amator, powinien być ostrożny i weryfikować dokumenty.</p>
	<p>Najbardziej rzuca się w oczy błędnie podawany wiek w dokumentach. W dawnych czasach znaczna część ludzi nie wiedziała, ile dokładnie miała lat w danym momencie. Wielu z nich nawet nie znało dokładnie swojej daty urodzenia. Dlatego rok urodzenia należy ustalać na podstawie dokumentu urodzenia (na przykład metryki chrztu).</p>
	<p>Na przykładzie mojego 4xpradziadka Grzegorza Dobrogockiego pokażę tę rozbieżność. Grzegorz Dobrogocki urodził się 13 marca 1824 roku w Janowie. Zmarł natomiast 10 listopada 1915 roku również w Janowie. W akcie zgonu podano wiek 97 lat, czyli o 6 lat więcej niż w rzeczywistości. Podobnych przypadków jest bardzo wiele.</p></div> 
	<div class="naglowek"><h2><i>Zniekształcenia nazw własnych</i></h2></div>
	<img src="rzepczynscy.png"  width="525">
	<div class="tresc"><p>Często można w dokumentach spotkać się ze zniekształceniami nazw własnych. Było to spowodowane tym, że pisano głównie ze słuchu. Dodatkowo, jeśli osoba zapisująca nie znała języka danej osoby, to tym bardziej nie wiedziała, jak zapisać jej dane osobowe. Na przykład amerykańscy urzędnicy sporządzający listy osób przybyłych do USA przed 1 wojną światową zapisywali imiona, tłumacząc je na angielskich według własnych zasad. I tak np. Apolonia zamieniła się na Pearl, Stanisława na Stella, Czesław na Chester, a Władysław na Walter.</p>
	<p>Jako przykład zniekształceń mogę podać listę więźniów obozu jenieckiego w Havelbergu (środkowe Niemcy) z czasów 1 wojny światowej. W liście zapisano Zebezynski, natomiast na prawdę te dwie osoby miały nazwisko Rzepczyński.</p>
	<img src="obrembska.png"  width="525">
	<p><br/>Powszechne jest też zniekształcanie końcówek nazwiska <i>-cki</i> na <i>-dzki</i> i odwrotnie. Na przykład nazwisko moich przodków oryginalnie brzmiało Dobrogocki, ale też było zapisywane jako Dobrogodzki. Do dziś jedna gałąż rodziny pisze się przez <i>c</i>, natomiast druga przez <i>dz</i>. Inną rozpowszechnioną praktyką było zamiennie pisania <i>ę</i> jako <i>em</i> i <i>ą</i> jako <i>om</i>. Tu mogę podać nazwisko Obrębski, zapisywane również jako Obrembski oraz Dąbrowski, zapisywane także jako Dombrowski.</p></div>

</body>
</html>