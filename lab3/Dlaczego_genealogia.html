
<!DOCTYPE html>
<html>
<head>
	<meta http-equiv="Content-type" content="text/html; charset=UTF-8" /> 
	<meta http-equiv="Content-Language" content="pl" /> 
	<meta name="Author" content="Jakub Pisarski" /> 
	<title>Moje hobby to genealogia</title> 
	<link rel="stylesheet" href="style.css" />

</head>
<body>
	<table>
		<tr>
			<td><a href="Strona_glowna.html"><b><i>Strona główna</i></b></a></td>
			<td><a href="Dlaczego_genealogia.html"><b><i>Dlaczego genealogia?</i></b></a></td>
			<td><a href="Gdzie_szukac.html"><b><i>Gdzie szukać?</i></b></a></td>	
			<td><a href="Na_co_uwazac.html"><b><i>Na co uważać?</i></b></a></td>
			<td><a href="Drzewo_genealogiczne.html"><b><i>Drzewo genealogiczne</i></b></a></td>
			<td><a href="Historia_mojej_rodziny.html"><b><i>Historia mojej rodziny</i></b></a></td>
			<td><a href="Kontakt.html"><b><i>Kontakt</i></b></td>
		</tr>
	</table>	
	<div class="naglowek"><h2><i>Co daje nam genealogia?</i></h2></div>
	<div class="tresc"><p>Dla większości osób genealogia jest takim samym hobby jak łowienie ryb, zbieranie znaczków czy uprawa roślin. Przede wszystkim zajmujemy się nią dla przyjemności. Ale też, jak w przypadku innych dziedzin łączy się ze zdobywaniem wiedzy oraz poznawaniem siebie. Czasami hobby przynosi wymierne rezultaty, jak na przykład dzięki robótkom na drutach możemy mieć jedyne w swoim rodzaju swetry czy szaliki.</p>
	<p>Patrząc się na hierarchię potrzeb Maslowa, genealogia zaspokaja potrzeby samorealizacji (rozwoju), bezpieczeństwa (na przykład możemy dokładniej poznać choroby gnębiące naszych przodków, w tym dziedziczne) czy przynależności (poszerzamy grono rodzinne i należymy do grupy genealogów). Czasami jest to też forma utrzymania więzi ze zmarłymi członkami rodziny lub nawiązania nowych relacji z żyjącymi dalszymi kuzynami.</p>
	<p>Genealogia uczy nas nowego spojrzenia na historię zarówno Polski, jak i naszego rodu, szacunku do przeszłości. Daje szansę na refleksje i snucie wspomnień, uczy cierpliwości, organizacji pracy i wiary w odnalezienie niemożliwego, wreszcie buduje relacje wśród członków rodziny, znajomych, przyjaciół.</p></div>
	<div class="naglowek"><h2><i>Jak daleko pada jabłko od jabłoni?</i></h2></div>
	<img src="jabłoń.png" width="280">
	<img src="jabłko.png" width="70">
	<div class="tresc"><p>Trzeba pamiętać, że to, kim i jacy jesteśmy, w większym lub mniejszym stopniu zależy od naszych rodziców. Oni z kolei zostali też w części ukształtowani przez swoich rodziców. Poznając ich losy, lepiej ich rozumiemy i dzięki temu lepiej rozumiemy siebie.</p>
	<p>Nie zawsze przejmujemy od swoich przodków poglądy, zwyczaje czy cechy, bo kształtuje nas całe środowisko, ale jakiś wpływ (pozytywny lub negatywny) mają. Na naszych rodziców mieli wpływ ich rodzice, a na nich ich rodzice i tak dalej. Możemy coś lubić dlatego, że nasi rodzice coś lubili i możemy czegoś nie lubić, bo nasi rodzice to lubili i byliśmy czymś katowani przez całe dzieciństwo (dlatego u nas w domu nie jemy karpia pod żadną postacią). Możemy dzielić poglądy naszych Dziadków czy Rodziców lub nie, ale dopiero gdy wiemy o nich (przodkach i poglądach) więcej, możemy zrozumieć, dlaczego tak myślimy, a nie inaczej.</p>
	<p>Można znaleźć dziesiątki przykładów pokazujących zarówno, że niedaleko pada jabłko od jabłoni lub przeczących tej tezie. Wśród sławny osób może wskazać <u>Feliksa Dzierżyńskiego</u>, który wywodził się z tego samego środowiska co <u>Józef Piłsudski</u>. Jakże inne były ich drogi! Z drugiej strony, brat Feliksa, <u>Władysław Dzierżyński</u> był między innymi pułkownikiem WP i cenionym lekarzem.</p></div>
	<div class="naglowek"><h2><i>Genealogia jest dla każdego</i></h2></div>
	<div class="tresc"><p>Jeszcze do niedawna królowała genealogia szlachecka. Wiedzę na temat swojej rodziny zgłębiali potomkowie szlachty lub osoby chcące się po nią podpiąć. Natomiast, coraz bardziej popularna jest genealogia wśród osób niepotrzebujących takiego sposobu dowartościowania się. Szukają informacji o swoich przodkach potomkowie mieszczan i chłopów. Nic dziwnego, poszukiwanie przodków w XIX (a czasem XVIII) wieku często niczym się nie różni dla szlachcica, mieszczanina czy chłopa, a satysfakcja z dokonanych odkryć taka sama.</p></div>
	
</html>

